<?xml version="1.0" encoding="UTF-8"?>
<document id="scoiattolo"
          title="La fiaba dello scoiattolo"
          mind-map=""
          timestamp=""
          type="prova di comprensione finale"
          class="1a">
          
	<plain-text>
		C'era una volta una bambina che cercava funghi nel bosco. Sotto un albero, vide uno scoiattolo piccolo piccolo con una grande coda soffice.
		Lo scoiattolino non si mosse e non cercò di scappare. Tremava tutto, con gli occhietti chiusi.
		- Povero scoiattolino - disse la bambina - forse è malato.
		Si inginocchiò, si tolse il berretto di lana e lo mise intorno allo scoiattolino.
		Il giorno dopo, lo scoiattolino era ancora là, dentro il berretto. La bambina gli mise vicino delle briciole di pane.
		Il terzo giorno, lo scoiattolino era scomparso. Per terra c'era il berretto di lana e nel mezzo brillava un anellino d'oro.
	<plain-text/>
<document/>
