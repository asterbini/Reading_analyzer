<?xml version="1.0" encoding="UTF-8"?>
<document id="semaforo"
          title="Il semaforo che si era stancato"
          mind-map=""
          timestamp=""
          type="indagine approfondita 1"
          class="2a">
          
	<plain-text>
		Un giorno un semaforo, che si trovava ad un incrocio al centro della città si stancò. Era stufo di accendere sempre gli stessi tre colori: rosso, giallo, verde.
		- Esistono tanti altri bei colori - pensava - il blu il celeste, il bianco, il rosa, il marrone... perché non dovrei mai usarli?
		Fu così che quel giorno, a quell'incrocio, se ne videro davvero di tutti i colori.
		Autisti e pedoni non capivano più nulla.
		- Chi deve passare ora che il semaforo è blu? - chiedeva uno.
		E un altro diceva: - Il grigio è per le auto o per i pedoni?
		Finalmente, pedoni e autisti decisero di mettersi d'accordo: col rosa sarebbero passate le donne, con l'azzuro gli uomini, col bianco i bambini e col grigio le persone anziane; quanto alle automobili sarebbero passate con il lilla, mentre i camion sarebbero passati col marrone.
		Mai a quell'incrocio, il traffico era stato tanto rapido ed ordinato, e perfino divertente.
		Si divertiva finalmente anche il semaforo.
		Ma ad un tratto arrivò un vigile urbano che teneva molto al regolamento.
		- Questo semaforo si è guastato - disse. - Corro subito a telefonare per farlo riparare.
		A sentirlo, il nostro semaforo si arrabbiò moltissimo. E, messo il rosso da tutte le parti, non fece passare più nessuno.
	<plain-text/>
<document/>
