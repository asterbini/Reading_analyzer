<?xml version="1.0" encoding="UTF-8"?>
<document id="crescere"
          title="L'uomo che non riusciva a crescere'"
          mind-map=""
          timestamp=""
          type="prova di correttezza e rapidità intermedia"
          class="2a">
          
	<plain-text>
		Una volta, presso una palude, viveva un uomo alto appena appena due spanne, e aspettava sempre di crescere, ma non cresceva mai.
		Quando fu stanco di aspettare, decise di domandare consiglio alle creature più grandi di lui e andò dal saggio barbagianni.
		- Tu che sei tanto saggio, mi sai dire che devo fare per diventare più alto?
		- Aspetta, perché hai bisogno di diventare più alto?
		- Per vedere più da lontano.
		- Se vuoi vedere più da lontano, arrampicati su un albero. O forse non sei capace?
		- Si, che sono capace. Però non mi era mai venuto in mente.
		Il barbagianni socchiuse gli occhi e disse:
		- Vedi. L'uomo non ha bisogno di avere un gran corpo, ma un buon cervello. Chi ha intelletto è sempre grande e grosso abbastanza.
	<plain-text/>
<document/>
