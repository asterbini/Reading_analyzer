<?xml version="1.0" encoding="UTF-8"?>
<document id="nanetto"
          title="Il nanetto che voleva la pera"
          mind-map=""
          timestamp=""
          type="prova di comprensione finale"
          class="2a">
          
	<plain-text>
		Sotto un piccolo abete rosso in un bosco viveva un nanetto non più grande di una pigna.
		Quando venne l'autunno il nostro omino si disse: - È tempo che vada a far provvista di pere per quando verrà l'inverno.
		Così il mattino dopo, il nanetto indossò la sua giacchettina, si mise in testa il berretto rosso, prese il sacco da montagna e si incamminò verso il villaggio.
		Il nanetto attraversò felicemente il bosco e il prato e arrivò al frutteto.
		Là le pere gialle gli sorridevano invitanti dall'albero. Ma ahimè, le pere erano in alto, e il nanetto in basso.
		Il vento che danzava gaiamente sulla cima dell'albero vide la difficoltà dell'omino e gli gettò davanti ai piedi una delle pere più belle.
		Il nanetto non stava più in sé dalla gioia, fece al vento un profondissimo inchino e disse:
		- Grazie mille!
		Poi ficcò la pera nel suo sacco da montagna, se lo mise sulle spalle e tornò a casa.
		E che cosa pensate che ne abbia fatto, il nanetto, di quella pera? Ne mangiò una parte cruda, una parte ne fece marmellata, una parte la tagliò ben bene a pezzetti e la mise sotto zucchero per l'inverno, e dal resto ne ricavò del sidro dolce.
		E ne bevve tanto che il mondo cominciò a girargli intorno, al punto che il nanetto non sapeva più se a danzare erano gli alberi o era lui. Alla fine cadde al suolo stanco morto e si addormentò.		
	<plain-text/>
<document/>
