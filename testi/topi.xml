<?xml version="1.0" encoding="UTF-8"?>
<document id="topi"
          title="I topi campanari"
          mind-map=""
          timestamp=""
          type="prova di correttezza e rapidità finale"
          class="2a">
          
	<plain-text>
		C'era una volta un vecchio campanile abbandonato, e nel vecchio campanile c''erano molti topi.
		Un giorno, dall'alto, videro il campanaro che tirava una lunga fune e sentirono suonare la campana.
		A certi topi la cosa sembrò molto bella. Quando il campanaro andò via, essi proposero agli altri di provare anche loro a suonare la campana.
		- Si, si, suoniamo la campana! Diventeremo famosi tutti ci ammireranno! - dissero gli altri, e si attaccarono tutti alla fune.
		La fune dondolava in qua e in là, ma la campana non suonava. I topi raddoppiarono i loro sforzi, e non si accorsero che il campanaro era tornato e stava anche lui tirando la fune.
		La campana si mise a suonare.
		Quando il campanaro se ne andò di nuovo e il suono cessò, i topi abbandonarono la corda e si abbracciarono felici tra loro.
		- È stata una grande fatica, - dissero - ma ci siamo riusciti!
		E si sparsero ai quattro venti per raccontare a tutti la loro impresa.
	<plain-text/>
<document/>
